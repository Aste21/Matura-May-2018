# Matura-May-2018
Matura May 2018


    Zadanie 4. WEGA
W ramach projektu WEGA naukowcom udało się odczytać sygnały radiowe pochodzące
z przestrzeni kosmicznej. Po wstępnej obróbce zapisali je do pliku sygnaly.txt.
W pliku sygnaly.txt znajduje się 1000 wierszy. Każdy wiersz zawiera jedno niepuste
słowo złożone z wielkich liter alfabetu angielskiego. Długość jednego słowa nie przekracza 100
znaków.
Napisz program(y), który(e) da(dzą) odpowiedzi do poniższych zadań. Odpowiedzi zapisz
w pliku wyniki4.txt, a każdą odpowiedź poprzedź numerem oznaczającym odpowiednie
zadanie.
Uwaga: Plik przyklad.txt zawiera dane przykładowe spełniające warunki zadania.
Odpowiedzi dla danych z pliku przyklad.txt są podane pod pytaniami.


    Zadanie 4.1. (0–3)
Naukowcy zauważyli, że po złączeniu dziesiątych liter co czterdziestego słowa (zaczynając od
słowa czterdziestego) otrzymamy pewne przesłanie. Wypisz to przesłanie.
Uwaga: Każde co czterdzieste słowo ma co najmniej 10 znaków.
Dla danych z pliku przyklad.txt wynikiem jest:
NIECHCIMATURAPROSTABEDZIE


    Zadanie 4.2. (0–4)
Znajdź słowo, w którym występuje największa liczba różnych liter. Wypisz to słowo i liczbę
występujących w nim różnych liter. Jeśli słów o największej liczbie różnych liter jest więcej
niż jedno, wypisz pierwsze z nich pojawiające się w pliku z danymi.
Dla danych z pliku przyklad.txt wynikiem jest:
AKLMNOPRSTWZA 12


    Zadanie 4.3. (0–4)
W tym zadaniu rozważmy odległość liter w alfabecie – np. litery A i B są od siebie oddalone
o 1, A i E o 4, F i D o 2, a każda litera od siebie samej jest oddalona o 0. Wypisz wszystkie
słowa, w których każde dwie litery oddalone są od siebie w alfabecie co najwyżej o 10. Słowa
wypisz w kolejności występowania w pliku sygnaly.txt, po jednym w wierszu.
Na przykład CGECF jest takim słowem, ale ABEZA nie jest (odległość A – Z wynosi 25). 
